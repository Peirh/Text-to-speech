age sini boode indahvn be ujirengge.ainci kemuni abalambi dere
niyalma be guilere de mangga.ja de bahafi abalarakv.xoro bahaci sahadara mudan bi.indahvn oci.ne bisire emu nuhere taiha.wadara mangga.geli emu beseri niyahan.feksirengge hvdun. niyahaxarangge sain.jakan oihori hvsun baibufi.juwe oros indahvn baha.banin saikan.arbuxarangge buyecuke.eniyehen ningge sucilehebi.deberen baha manggi.si sonjome gama
donjiha bade.sini boode kabari indahvn labdu.hairarakv oci.emu juru buci ojoroo
mini tubade hono yolo indahvn bi.suwaliyame benjibuki
itulhen sain ningge bio
itulhen darambure de mangga.efihekv.giyahvn baksi kemuni bi.damu ere sidende jafata bahakv. hukxen be gemu niyalma de buhe