aba sarafi aname yabure de.
撒開圍挨着走着
jebele ergi xuwa i dorgici. emu uhvlja tucifi. ebsi jihe.
從右邉密林裡出来了一個大頭羊徃這們来了
bi okdome geneki seci.
我想迎着去
uksa julergi ergi de emu amba yohoron heturehebi.
可〻兒的前面一個大溝横攔着
terei xumin micihiyan be bi inu bodome jabdurakv.
那深浅我也顧不得
morin be emgeri xusihalafi.
把馬打了一鞭子
uthai yohoron i dolo wasika.
就下了溝裡
omilame casi jugvn baime.
盪着水徃那們找道兒
emu eneshun babe sabufi.
見了一個墁坡兒
morin be dabkime tafaka bici. lo la ucaraha.
把馬一拍上去正〻兒的遇着了
teni niru tatame bisirede.
纔拔箭
uhvlja uju marifi uthai julesi ukaki sembi.
那大頭羊回頭就向前跑
bi hungkereme hacihiyahai amcanafi. emgeri gabtaci.
我催開了赶上一箭
hairaka. ba bahakv.
可惜沒得正經地方兒
kargama de sekseri hadaha.
釘在後胯上了
i umainahakv.
他並沒有怎麽様
tuwaci. dashvwan ergi meifehe ci hvri i ama ebsi baime jidere jakade.
眼瞧着左邉山坡上瑚哩阿瑪徃這們来了
bi kaicame hv age arca. hvdun nerebu sehe manggi.
我喊呌着瑚阿哥攔着再給他一箭
i jing dalime arcame jime.
他正抄着截着岔兒来着
barkiyahakv de. imbe hishame emu niyalma ibefi. kvwang seme ishun emgeri miyoocalaha.
沒理會擦着他旁邉搶過一個人来迎面嘡的打了一鎗
uihe i gili de goiha turgunde.
因着了犄角根
tere uhvlja beye forgoxofi kelfixeme.
那大頭羊轉身愰揺愰揺的
xuwe jebele uturi i teisu milarame genehe.
直徃右邉頭纛那們閃開去了
jabxan de mergen i ama mangkan be dabame jifi sabufi.
幸而莫爾根阿瑪過了崗兒瞧見了
exeme amcanafi emgeri gabtafi.
斜赶上去一箭
oho i ba goifi.
着了膈肢窝
kub seme tuheke.
咕咚的下子倒了
bicibe. tere kemuni tamalime iliki serede.
雖那麽着他還扎挣着要起来
emu durbe taihan.
一個四眼台汗狗
feksime genefi. monggon i da be emgeri saifi.
跑去脖子上一口
uju lasihime fuhali sindarakv ojoro jakade.
頭布摔着竟不放的上頭
tere uhvlja arkan fatha axxa axxara encehen funcehebi.
那個大頭羊可自剛〻兒的剩了個蹄子動啊〻〻的分兒了