age sini boode indahvn be ujirengge.ainci kemuni abalambi dere
阿哥你家裏養着狗 想必常打圍罷
niyalma be guilere de mangga.ja de bahafi abalarakv.xoro bahaci sahadara mudan bi
會人費事 容易不得打圍 得工夫打小圍的遭數還有
indahvn oci.ne bisire emu nuhere taiha.wadara mangga.geli emu beseri niyahan.feksirengge hvdun. niyahaxarangge sain.jakan oihori hvsun baibufi.juwe oros indahvn baha.banin saikan.arbuxarangge buyecuke.eniyehen ningge sucilehebi.deberen baha manggi.si sonjome gama
現在的狗 有一個過了一年的長毛細狗 會聞香 還有一個二姓子狗子 跑的快 捉的好 新近又着實費了力 得了兩個俄儸思狗 生得俊 動作愛人 母的懐着子呢 等下了子 你挑着拿去
donjiha bade.sini boode kabari indahvn labdu.hairarakv oci.emu juru buci ojoroo
聽見説 你家裏哈叭狗多 若捨得 給一對使得嗎
mini tubade hono yolo indahvn bi.suwaliyame benjibuki
我那裏還有藏狗 一併送来
itulhen sain ningge bio
有好兎鶻嗎
itulhen darambure de mangga.efihekv.giyahvn baksi kemuni bi.damu ere sidende jafata bahakv. hukxen be gemu niyalma de buhe.
兎鶻難滾練 不曽玩 鷹把什倒有 但目下沒有得秋黄 籠鷹都送了人了