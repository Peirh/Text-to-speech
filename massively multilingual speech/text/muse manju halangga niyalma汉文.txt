age muse manju halangga niyalma akdahangge manju gisun. aika manjurame muterakv oci. yaya sonjoro tukiyecere bade. uthai niyalma de gidabumbikai.
阿哥 我們滿洲家 所靠的滿洲話 若是不能説滿洲話 凡挑選之處 就被人壓住了
age sini ere gisun umesi inu. muse te se asiha be amcame. ishunde huwekiyendume kiceme taciki. manju gisun tacire de urunakv inenggidari urebume gisureci acambi. aika cingkai nikaraci ainaha seme bahafi nonggirakv.
阿哥 你這個話狠是 我們趂着少年 彼此黾勉着勤學 學滿洲話 務必每日練着講纔是 若只管説漢話 断不能增長
mini gvnin de emu kooli ilibuci teni sain. uthai emu kooli ilibuki. ereci julesi muse nikarara be xuwe nakafi ishunde manjuraki. aika nikararangge bici. urunakv terebe nixa emgeri falaki
我心裡想立一個規矩纔好 就立一個規矩 嗣後我們竟把漢話止住 彼此説滿洲話罷 若有説漢話的 務必把他重重的罰起來
age bi manjurara de. si ume injere. teni tacime gisurere niyalma. sini injere be sabuci uthai tacime gisureme muterakv ombi.
阿哥 我説滿洲話 你別笑 纔學講的人 見你笑 就打蹬不能講了
age si damu gisure. bi simbe injere ba akv. inu oci. bi inu. seme hendumbi.waka oci. bi uthai waka babe tucibufi sinde alambi. si heni ume manggaxara.
阿哥 你但説 我不笑你 是呢 我便説是 不是 我便把不是之處告訴你 你一點也別為難

manju gisun serengge haha niyalmai erdemu. tacime gisurere de ume girure be sengguwere. aika girure be sengguweci emu jalan i baita be sartabumbi.
滿洲話乃是漢子家的武藝 學講不要怕羞 若怕羞 就躭悞一生的事了